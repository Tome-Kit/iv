<!DOCTYPE html>
<html>
<head>
<meta charset="UTF-8">
<title>"Valge Vati" ja "Talve" analüüs</title>
</head>
<body>
	<h1>
		<em>Valge Vati</em> ja <em>Talve</em> analüüs
	</h1>
	<p>
		reti pauklin kirjutas luuletuse <em><a href="../retipauklin/index.html">Valge
				Vatt</a></em> 2019. jaanuaris. Ta seadis riimi sõnad, mis talle talvest
		inspireeritult pähe kargasid.
	</p>
	<p>
		<em>Valge Vati</em> esimese salmi teises pooles kirjeldab ta olukorda
		jää all:
	</p>
	<q>Jääst veel pääsenud on järvepõhi,<br /> kus elu ootab tuulte
		muutust.
	</q>
	<p>Järve põhjas on probleem: keegi tahab vist välja saada, sest elu
		ootab tuulte muutust, mis ilmselt seda võimaldaks.</p>
	<p>
		Talvel seitse aastat varem 2011. a detsembris lõi peacecop kalmer:
		laulu pealkirjaga <em><a href="talv.html">Talv</a></em>. Ka tema
		seadis riimi sõnad, mis talle talvest inspireeritult pähe kargasid.
	</p>
	<p>Kuuesalmilise luuletuse teine salm on kirja pandud nii:</p>
	<pre>
<q>Järvevesi vähem voolab,
ainult põhjas vulin.
Pealt end jäiseks kaaneks koondab.
Peale langeb lumi.</q>
	</pre>
	<p>Näeme, et kalmer kirjeldab sama olukorda järvepõhjas. Kui reti
		mainib seda, mida põhjas pole - jääd, siis kalmer täiendab kirjeldust
		sellega, mis on - vulin.</p>
	<p>Järgnevalt kirjeldab kalmer, mis toimub väljaspool:</p>
	<pre>
<q>Õhk end seisvaks teha püüab
lüües alla kraadid.</q>
	</pre>
	<p>reti teeb seda omakorda üldistavalt ja täiendavalt:</p>
	<q>See karge talve ilm,<br /> mis tapvalt kaunis.
	</q>
	<p>
		reti mainib elu. Kelle elu see on? Kui heidame pilgu <em>Talve</em>
		eelviimasesse salmi, saame vastuse:
	</p>
	<pre>
<q>Seemned lume all on peidus.
Liiga külm on veel,
et võiks nendest tulla idud.
Elu ootab sees.</q>
	</pre>
	<p>
		Elu on seemnetes. Kas see elu ootabki reti <em>Valge Vati</em> tuulte
		muutust?
	</p>
	<p>
		reti kirjeldatud probleemile pakkus kalmer umbes seitse aastat varem
		lahenduse, mille leiame <em>Talve</em> viimasest salmist:
	</p>
	<pre>
<q>Tuleb aeg, mil võimas tuli
avab järvekaane,
järvest astub kohev vulin,
üksteist näha saame

kevadel.</q>
	</pre>
	<p>
		Elu kipub olema tsükliline. reti on endapoolse teema kordamise
		seitsmeaastase tsükli järel sõnastanud <em>Valge Vati</em> lõpus:
	</p>
	<q>Jäid igatsema valget vatti,<br /> kui märkasid, <br /> see
		lind juba laulis...
	</q>
	<p>
		See juba oli: <q>see lind juba laulis</q>.
	</p>
	<p>
		Ometi oli see teistmoodi, sest reti luuletus on justkui preekviel
		kalmeri teosele, kuigi vastupidises ajalises järjestuses kirja pandud.
		Selle selgitab ka reti <em>Valges Vatis</em> ära:
	</p>
	<q>Pea muutub kõik.</q>
	<p>Teadmata üksteist ja üksteise loomingut, on autorid kirjeldanud
		sama olukorda ja täiendanud üksteise kirjutised tervikuks.</p>
</body>
</html>